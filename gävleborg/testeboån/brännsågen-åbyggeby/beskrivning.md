
# Brännsågen-Åbyggeby (Testeboån)

Turen Brännsågen-Åbyggeby erbjuder fin forspaddling utan att vara extrem. Det kan vara bra att reka den andra riktiga forsen, den som börjar med en kraftig högersväng. Här finns det ett par större stenar mitt i forsen som kan stöka till det lite. I övrigt finns det inga direkt svårigheter utefter turen. Många små fina bakvatten att plocka på vägen ner med några korta slätvattenssträckor. Inga stora surfvågor eller valsar, men en fin vårtur. 

Sista forsen är ca 1 kilometer lång och den största och mest kontinuerliga delen av turen.

## Faror

Testeboån är en smal skogså med mycket bävrar så det är inte ovanligt med nedfallna träd, ofta över hela åns bredd.


