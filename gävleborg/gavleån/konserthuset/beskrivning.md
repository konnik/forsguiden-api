
# Konserthuset (Gavleån)

Mitt i Gävle har vi ett par härliga forsar. Släpps vatten genom kraftverket i Boulognern är det en fin tur att starta precis nedanför utskovsluckorna och köra hela vägen ner till centrala Gävle. Om det inte släpps genom luckorna så lägger man istället i i kanalen nedanför turbinerna. Klass 2 med mest utmaning precis förbi konserthuset, där det är några valsar. Övre delarna har flacka områden bredvid som svämmas över vid högre vatten. Längre ner ifrån konserthuset är det murade väggar så där blir det bra fart vid högre vatten. 

## Wienervalsen

Precis utanför konserthuset bildas en surfbar vals/våg. På vänster sida är den "valsigare" och perfekt att öva sidsurf i. Till höger blir det en blank våg som går att surfa.

Finns även fler surfbara vågor lite här och där hela vägen ner till cykelbron om man har en snabb kajak. 

## Faror

På höger sida vid forsnacken vid konserthuset kan det bli rejält sugigt och besvärligt att ta sig ut om man skulle fastna. 

